# Open Sociaal Domein

Een initiatief van leveranciers in het gemeentelijk sociaal domein om:
* Open Standaarden (API's) te ontwikkelen;
* Invulling te geven aan de principes vanuit Common Ground;
* Bij te dragen aan innovatie en betere informatie uitwisseling in het sociaal domein;

## Gemeenten waar de standaarden in gebruik zijn

De Open Sociaal Domein standaarden zijn in gebruik bij:
* Gemeente Utrecht
* Gemeente Deventer
* Gemeente Olst-Wijhe
* Gemeente Raalte

## Deelnemende leveranciers

Op dit moment worden de standaarden ontwikkeld in samenwerking met de volgende leveranciers:
* [ZorgNed](https://www.zorgned.nl/)
* [Stipter](https://www.stipter.nl/)
* [Solviteers Software](https://solviteerssoftware.nl/software/common-ground)

Wil je ook meedoen, of een Open Api publiceren? Neem dan contact op met [Jarich Ypma](https://www.linkedin.com/in/jarichypma) van Solviteers.

## De rol van VNG Realisatie

Daar waar mogelijk trekken we graag samen op met VNG Realisatie. Zo volgen we de [Nederlandse API Strategie](https://docs.geostandaarden.nl/api/API-Strategie) en kijken we de best practices af van HaalCentraal en ZGW-Api's. Het liefst zien we dat VNG Realisatie een actief coordinerende rol zou spelen bij de ontwikkeling en het beheer van de Open Sociaal domein standaarden. We begrijpen echter ook dat VNG Realisatie keuzes moet maken waar het haar tijd en aandacht aan besteedt.

## Achtergrond initiatief

Open Sociaal Domein is ontstaan op initiatief van [Solviteers Software](https://solviteerssoftware.nl/software/common-ground). Met een gezonde (of wellicht over)dosis idealisme proberen we nieuwe en open standaarden op basis van de Common Ground filosofie te realiseren. Dat kunnen we niet alleen, daarom werken we samen met andere leveranciers. Dat doen we met een uitgestoken hand en met een open vizier. Om de kwaliteit van informatievoorziening te verbeteren, en het tijdrovende en foutgevoelige handwerk te reduceren.
